---
layout: post
title: Silksong - Prime Impressioni
date: 2025-09-08 13:30:00
description: Prime impressioni dopo 5 ore di gioco.
tags: videogames
categories: [videogames]
featured: true
thumbnail: /assets/img/silksong/silksong.png
---

L'annuncio della data di uscita di **Hollow Knight: Silksong** è stato di sicuro una bella sorpresa, e adesso finalmente ho potuto giocarci per circa 5 ore.
Pensavo di scrivere un po' le prime impressioni che sto avendo, così più avanti o alla fine del gioco sarò in grado di misurare come è cambiata la mia opinione a riguardo.

## Gameplay

La formula metroid-vania è rimasta del tutto invariata, ma mi sembra che il kit base di movimento (**scatto**, **dash**, **abilità**) si sia formato molto più rapidamente. Tanto che avevo già il primo potere alla seconda ora di gioco e lo scatto alla terza.

Attualmente apprezzo che l'attacco verso il basso di Hornet non sia una semplice falciata verso il basso ma uno scatto diagonale. Devo comunque confessare che durante il platforming mi irrito non poco quando manco le bacche rimbalzine.
Non sono da ignorare anche le dimensioni della protagonista: a occhio mi sembra essere alta il doppio del cavaliere vacuo, e quindi ha una superficie _critica_ molto più ampia.

Per quel che riguarda il movimento, mi sembra molto più scattante e rapido, ma magari è una mia impressione.
Ho particolarmente apprezzato il salto "fluttuante", come un pallone aerostatico: mi ricorda un sacco una meccanica di _The Legend of Zelda: The Minish Cap_, che ti permette di sorvolare la mappa in presenza di tornado. Inoltre rende molto più semplice muoversi su quelle maledette bacche rimbalzine.
{% include figure.liquid
    loading="eager"
    path="assets/img/silksong/link_parachute.png"
    class="img-fluid rounded z-depth-1"
    caption="Legend of Zelda: The Minish Cap: Link può planare grazie al suo cappello"
%}


### Nuove Armi

Adoro da morire i kit di armi costruibili.
Nel prequel prediligevo un combattimento variegato, con build fantasiose, e penso che questi kit mi permetteranno di avere un'esperienza simile, visto che già mi sto affrettando a comprare tutti i kit e provare a integrarli nella mia build.

Mi devo ancora fare un'idea riguardo alla necessità di farmare geoschegge per ricostruire questi kit, ma per adesso devo dire che aggiungono un po' di pepe al combattimento.

## Musica e Arte

Pazzesche.

Guardavo un amico giocare a Hollow Knight l'altro giorno e mi è sembrato che il vestito di Hornet fosse molto meno saturo nel gioco originale.
Devo dire che l'utilizzo di colori brillanti mi sta davvero piacendo tanto.
